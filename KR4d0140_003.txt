# -*- mode: mandoku-view; -*-
#+TITLE: 橫塘集
#+DATE: 2015-08-24 23:56:09.878985
#+PROPERTY: ID KR4d0140
#+PROPERTY: BASEEDITION WYG    
#+PROPERTY: JUAN 卷三
<pb:KR4d0140_WYG_003-1a>¶
欽定四庫全書¶
　横塘集巻三　　　　　　宋　許景衡　撰¶
　　五言律詩¶
　　　張元光生日¶
濶歩雲霄去當年屬意深感時雖白髪許國尚丹心顧¶
我無才思登門怯醉吟誰能將壽酒滿滿為公斟¶
　　　寄欽師¶
亭障臨燕塞江山復楚鄉艱難悲客路宴坐憶禪房燒¶
<pb:KR4d0140_WYG_003-1b>¶
盡蒲花燭清餘栢木香十年如夢覺兩鬢自蒼蒼¶
　　　還自肅寜晚色可愛寄盧行之¶
送客關城外囘鞭驛路長風煙無限好簿領底能忙平¶
野破寒木紅塵烘夕陽新詩巧模寫最憶幕中郎¶
　　　信歩¶
信歩春風逺田家暮景遲亂畦還有徑踈竹自成籬雞¶
犬皆豐嵗漁樵獨此時年年看節物鬢髮欲絲垂¶
　　　招隠堂¶
<pb:KR4d0140_WYG_003-2a>¶
僧家樂幽獨世路自塵埃丈室何人到重門盡日開石¶
泓泉滴瀝竹徑月徘徊多謝相招意江湖歸去來¶
　　　次韻彦崇逰三洞¶
兩溪㝷勝處三洞得偕行澗外雲猶濕山深谷應聲留¶
連看龍躍來往計牛鳴囘首林間寺䟱鐘報晚晴¶
　　　送翁修撰¶
天上曽三接人間第一流雲章頒召節錦里送行舟急¶
雨千山暮廻風五月秋紅旗猶可識賔吏滿江頭¶
<pb:KR4d0140_WYG_003-2b>¶
　　　端午¶
節序重重過京華物物新安排黍生角粧㸃艾為神窮¶
衖無來客他鄉有故人揮毫非楚些誰與弔靈均¶
　　　九日¶
青女飛霜重黄花挹露鮮伊人今已矣節物獨依然撫¶
事真疑夢登髙淚迸泉關河重囘首煙草夕陽天¶
　　　九日追懷叔父兄長登髙¶
殊方復嘉節對酒重悲嗟逝水人何處荒籬菊自花南¶
<pb:KR4d0140_WYG_003-3a>¶
樓秋色逺西嶺夕陽斜舊日登髙處于今定幾家¶
　　　送黄元賔還鄉¶
寄語黄夫子而今正好行麥秋最涼冷梅雨半隂晴客¶
路空形役鄉山獨眼明偏親應更喜少婦好家聲¶
　　　送世厚還鄉¶
斷續黄梅雨清涼小麥秋謫官猶逆旅送汝上歸舟松¶
菊宜勤種簞瓢善自謀餘生須付託可但鹿門逰¶
　　　過西岑泛湖而歸呈左經臣¶
<pb:KR4d0140_WYG_003-3b>¶
留連不覺乆蕭寺足清風短棹平湖裏孤城落照中朝¶
廷尚多難身世轉飄蓬安得言分散清尊豈易同¶
　　　呈吕幾仲¶
曽作河陽客春來花滿城曉風吹玉勒殘月落金觥天¶
末傷離索京華忽㑹并琵琶雙鳯翅耳冷十年聲¶
　　　别黄巖¶
問我黄山尉無才亦可知頻修謝罪啟祇作送人詩壠¶
畝豐登外山林冦盜衰曽無慰父老别後莫相思¶
<pb:KR4d0140_WYG_003-4a>¶
　　　奉酬胡丈贈别¶
蹇淺時何取蹉跎嵗又隂田園歸去計事業老來心好¶
句煩相屬離愁自不禁松江分手處煙水暮沉沉¶
　　　春晚¶
行樂連三月漁樵亦醉吟桑麻須日力花絮識春深飄¶
泊驚時變文章信陸沉故園渺天末無限欲歸心¶
　　　和經臣晚春¶
蝶㪚花猶在鵶藏柳已隂敢辭連日醉恐負惜春心金¶
<pb:KR4d0140_WYG_003-4b>¶
縷休頻唱瑶牋正苦吟獨慙詩學淺三嘆豈知音¶
　　　伯氏¶
伯氏古豪士何曽與俗同酒狂天地外詩句笑談中池¶
水添新緑林花看舊紅向來多樂事天末任漂蓬¶
　　　早渡浙江¶
官舟憐逐客鳴艣破驚湍霞氣横江白秋風送曉寒平¶
生獨往願今日上恩寛漸近嚴家瀬擡頭覓釣竿¶
　　　晚行¶
<pb:KR4d0140_WYG_003-5a>¶
脉脉多愁思栖栖復晚行路囘村更逺林邃客頻驚宿¶
鳥非無處歸雲自有情鄉關悵何許天際暮山横¶
　　　松門詩¶
竹轎兼程去松門百里餘荒林疑獸伏窮海異人居山¶
擁波濤急沙輕歩履虚來因王事耳此外敢躊躇¶
　　　送從姪邦直丞長溪¶
阮舎淹丞屬閩山得儁髦詩書能自立州縣豈徒勞迂¶
拙從吾老飛騰看爾曹祇應記岑寂尺素到江臯¶
<pb:KR4d0140_WYG_003-5b>¶
　　　示世隆¶
問訊吾家姪題詩寄此情遺孤猶小在聰慧乞憐生祖¶
母今年老門風待汝成須知䟱懶叔早晚欲歸耕¶
　　　吹臺¶
聞説吹臺上秋來鏁薜蘿白雲長自在幽徑復誰過天¶
末空愁眼尊前且浩歌山林與廊廟二者竟如何¶
　　　種樹¶
幽谷青青樹移根倩爾栽祇疑荆棘地不稱棟梁材豈¶
<pb:KR4d0140_WYG_003-6a>¶
為嵗寒改稍看春色囘清隂惟海國囘首思悠哉¶
　　　翁行簡挽詩¶
學舍賢師友年家老弟兄分符渺淮楚傾蓋憶都城白¶
雪千篇在黄粱一夢驚承家今有子未覺負平生¶
　　　趙敦禮見招小飲投壺明日南去¶
瀟灑賢公子閒邀病客俱青燈初照席彩箭已盈壺隆¶
凖真龍種清聲想鳯雛扁舟明發處應記夢華胥¶
　　　挽劉太君詩二首¶
<pb:KR4d0140_WYG_003-6b>¶
婉娩宜家早孳孳執禮勤事姑俱白髪看子上青雲飛¶
旐隋河路新阡慎水濆哀榮兩殊絶州里未前聞¶
配德樂邱園承家屬後昆千鍾豈榮耀一笑為平反庭¶
樹悲風慘霜天落月昏斑衣已陳迹補衮看忠言¶
　　　次經臣見寄之韻¶
召節來金闕扁舟望石門家山秋𣺌𣺌煙水暮昏昏竟¶
失臨分語徒傷逺别䰟慇懃謝池月相對宿江村¶
　　　次韻周共叔五首¶
<pb:KR4d0140_WYG_003-7a>¶
問學探前聖聲名自妙年何疑待價玉却計買山錢北¶
極雲垂地西江水接天扁舟如有約吾亦賦歸田¶
黄巻開三館紅塵又幾年病多須藥物旅寓費嚢錢舊¶
學寜無意斯文祇任天軒軒千里鶴可但戱芝田¶
鄉國兵戈息仍聞大有年欲㝷江上宅預辦酒家錢好¶
句煩招隠餘生且樂天向來眞可笑舍已别耘田¶
賜環初就日弛擔又逾年老矣懷三徑歸歟有幾錢報¶
君慚犬馬戀闕望雲天但得鄰顔巷寜論負郭田¶
<pb:KR4d0140_WYG_003-7b>¶
鄰並端如約追隨可判年稻粱當富嵗魚蟹不論錢春¶
到花開處霜餘橘熟天清尊長嘯傲滄海半桑田¶
　　　次韻王功逹見寄¶
烏府參風憲鯫生負德音投閒雖白首體國尚丹心天¶
上浮雲散江邊秋色深苐知歌擊壤寜復賦愁霖¶
　　　次韻陳仲山見寄¶
風雨江湖夢衣裳京洛塵人生皆物役海内豈吾貧丈¶
室雖多病鄰翁或可親杖藜元有約㑹見往來頻¶
<pb:KR4d0140_WYG_003-8a>¶
　　　次韻似之運使奉呈左經臣兄二首¶
江海閒來乆篇章老更新蒿萊猶自飽天地豈吾貧舊¶
友今持節諸郎亦可人應憐未歸客白首尚紅塵¶
酒膽他年大詩名近世無山林多避冦里巷笑為儒老¶
去慵開眼秋來欲染鬚涼風千萬里的的為南圖¶
　　　寄許樂清冲輔¶
入竹空陳迹經行憶嵗除舊遊誰更在逸興近何如樹¶
宻鸎聲逺江寒鴈影踈樓頭紅日晚徙倚獨躊蹰¶
<pb:KR4d0140_WYG_003-8b>¶
　　　曽汝器既别奉寄¶
憶在西齋日斯文得細論别離空嵗月飄泊任乾坤把¶
酒餘風味看雲各淚痕扁舟獨歸處煙水暮昏昏(余與/汝器)¶
(皆有哭/弟之戚)¶
　　　寄張德祥¶
細草碧侵池幽花亦滿枝羣生俱有德造物定誰私故¶
國春將暮他鄉日自遲論文一樽酒何路得追隨¶
　　　寄竹閣臣師¶
<pb:KR4d0140_WYG_003-9a>¶
鹿苑西湖上烏臺北斗旁塵沙空自老雲外定相望林¶
麓餘秋色郊原半夕陽惟應閣前竹凛凛帶新霜¶
　　　寄沈亨老(時在/京師)¶
京國三千里人來慰所思遥知為客好何似在家時春¶
日鸞凰去秋風鴻鴈悲衣裳慈母線亦恐汝歸遲¶
　　　寄薛十七巨源¶
茅屋西山曲擕書喜見過别離驚嵗月淹泊奈時何末¶
俗皆浮誕斯文肯琢磨後生餘力在吾意已蹉跎¶
<pb:KR4d0140_WYG_003-9b>¶
　　　寄錢子勉¶
花縣逢迎日琴堂宴坐頻簿書時有暇燈火夜相親世¶
系皆王澤官曹獨海濵政成飛舄去念别一傷神¶
　　　寄題張學士三徑堂二首¶
留侯有髙致世業更誰傳苕霅新開徑蓬瀛舊集仙藜¶
床䕃松桂蕙帳帶雲煙擾擾争毫末何人解樂全¶
我欲㝷三徑長歌歸去來未能似夫子還是走塵埃彩¶
筆臨流賦清樽對菊開披榛往來處東望思悠哉¶
<pb:KR4d0140_WYG_003-10a>¶
　　　縱目軒詩¶
真人已仙去釋子在髙岑暮色江山逺春風草木深何¶
人與題詠今我亦登臨縱目皆云爾誰知有縱心¶
　　　行役詩¶
行役無時節春來又幾時柳條隨處處梅蘂亦枝枝弱¶
質曽無取斯文祇自宜眼邊新物色駐馬暮江湄¶
　　　石泉小軒¶
泉裂碧巖腹玆焉復小渠泓澄元有在溉濯乃其餘孤¶
<pb:KR4d0140_WYG_003-10b>¶
迹寄江海三年困簿書閒來俯清淺感歎獨踟躇¶
　　　土山驛詩(在永静軍界/時被檄濵州)¶
𣺌𣺌指滄海行行過漢陵衣裳千里雪鞍馬九河氷寓¶
宿適有處悲歌自不勝平生少游語耿耿對寒燈¶
　　　晚晴¶
南州苦卑濕梅熟復何如老夫厭巾屨穉子在泥塗新¶
月出天末微涼生雨餘陶公入州府此興與誰俱¶
天街經暑雨烏府絶塵氛躍馬人皆散新蟬我獨聞風¶
<pb:KR4d0140_WYG_003-11a>¶
生初罷扇日轉漸無雲寄語同時客清凉尚可分¶
　　　駐馬詩¶
駐馬長河曲穿林小徑斜猶能㝷隠逸可是厭泥沙軒¶
冕雖無意田園尚有涯何時策笻竹隨意到山家¶
　　　無題¶
台奴初學語丹子已能行問叔今何處嗔爺太懶生㑹¶
令主門户豈復意功名坐對江湖晚横塘舟自横¶
　　　野外¶
<pb:KR4d0140_WYG_003-11b>¶
野外連荒草樓頭正夕陽凭欄空逺目何處是吾鄉王¶
粲從軍樂少陵羈旅傷男兒知底事出處兩難忘¶
　　　宿僧房¶
捕逐雖王事經行亦自强艤舟當海島寓宿得僧房絶¶
境三山在清風一水長此生空物役囘首意茫茫¶
　　　夜過杜家村¶
駐馬問村老却言行未遲路雖十里逺月到四更時我¶
去良有役子眠寜負期人生隨意好冷笑一題詩¶
<pb:KR4d0140_WYG_003-12a>¶
　　　送師顔致康深道入京¶
二子今西去贈言聊爾規勉哉精素業行矣仕明時破¶
臘梅先蘂含春柳欲絲江邊人散後帆影漸參差¶
　　　上章倅二首¶
海内名聞乆江邊嵗復朞美才由世濟清節畏人知郡¶
國已無事朝廷方有為㑹㕘鴻鴈序歸去鳯凰池¶
簿領勤官府聲名振士林雖云心尚在自覺力難任嵗¶
月淹多病江山入苦吟髙堂昔三嘆亦恐負知音¶
<pb:KR4d0140_WYG_003-12b>¶
　　　逺意¶
逺意誠難問狂歌自不禁花光春灼灼月色夜沉沉簡¶
冊終何事江湖獨此心野禽多意緒飛集近寒林¶
　　　横塘¶
好在横塘水人今去幾年秋光空到地霽色自連天伐¶
石圍髙岸誅茅駕短椽歸歟此心在何苦利名牽¶
　　　節物詩¶
江水西風急江天作暝隂鄉山猶在眼節物莫驚心是¶
<pb:KR4d0140_WYG_003-13a>¶
處皆秋穫誰家急暮砧薄遊愧妻子飄蕩到而今¶
　　　聞子瞻南遷¶
隴蜀﨑嶇外炎荒聞望中黒頭方世用青眼忽途窮遂¶
作天涯客何如塞上翁幽愁還有作笑殺贊皇公¶
　　　賀人祖父生辰¶
青春嘉誕日八十渭川師林下有真樂人間無愧辭松¶
梢看舞鶴荷葉隠巢龜頼有榮孫子藍袍薦壽巵¶
　　　贈呉子思¶
<pb:KR4d0140_WYG_003-13b>¶
花縣初相見清樽日笑歌交情論厚薄客路自蹉跎歴¶
歴功名意駸駸嵗月多豈知同夜宿還問命如何¶
　　　贈姚儀甫¶
年少開千巻生涯祇一瓢聲名動場屋意氣在雲霄素¶
髪今垂領青衫尚折腰未應輕斗禄吏隱本逍遥¶
　　　贈張承老¶
永裕躬神武開邊絶漢西雖云擁貔虎猶未斬鯨鯢吾¶
子名家後當年訓士齊天涯思往事囘首祇悽悽¶
<pb:KR4d0140_WYG_003-14a>¶
　　　題壽聖院¶
古寺重門裏囘廊一徑幽水聲長帶雨山色最宜秋寓¶
宿已多日題詩更少留此生隨利禄行路日悠悠¶
　　　寄題葉希聖申申亭¶
燕處厭紛華穿林一徑斜層巒開水墨古木走龍蛇事¶
業雖無補田園尚有涯何時策笻竹隨意到山家¶
每向新亭去何曽問主人弟兄俱有好樽俎自相親棲¶
翼雲山晚飛花洞府春長愁醉歸去歩歩近紅塵¶
<pb:KR4d0140_WYG_003-14b>¶
　　　孫大夫絶塵亭詩¶
丈人樂高曠閲世等樊籠池館重城外塵沙一笑空紅¶
蕖新過雨修竹自生風未必全違俗杯盤與客同¶
　　　池上¶
十里西城去春風水拍堤畵船簾幕動别殿筦絃齊勿¶
覺仙山逺相将醉路迷紅塵競囘首斜日杏花西¶
　　　螢¶
不知何處出牢落水村邊隠隠猶含雨飛飛欲近船詩¶
<pb:KR4d0140_WYG_003-15a>¶
書看老矣事業尚茫然今夕知何夕篷窻猶未眠¶
　　　去國¶
詩書元有志耕養苦無田去國何為者題詩獨慨然廟¶
堂修政事郡國奏豐年五斗雖云薄餘生得醉眠¶
　　　升之兄見訪竹閣¶
飛盖山城外㝷幽鹿苑中層軒不受暑修竹自生風江¶
海多年别杯盤一笑同平湖吞晚照歸棹惜匆匆¶
　　　寄題㑹文閣¶
<pb:KR4d0140_WYG_003-15b>¶
劉子天台去君今幾代孫山居多水石客至亦琴樽簿¶
領嗟淹泊詩書失討論何當謝羈束杖策過層軒¶
　　　亞叟惠臘粥次韻¶
飛琯迎長後香糜入臘新交情最憐客節物獨驚人雲¶
意安排雪梅香告報春病中踈酒琖兀坐惜芳辰¶
　　　再和¶
河南聞譽乆漢上定交新遺粥聊從俗題詩更可人歸¶
期恨不早旅思怯逢春他日從誰餉長懷臘八辰¶
<pb:KR4d0140_WYG_003-16a>¶
　　　邱隠夫傳神¶
曹霸逢佳士慇懃為寫真今君仍妙筆顧我獨何人軒¶
冕曽無意功名敢問津㑹須添杖屨却作自由身¶
　　　挽左司江公¶
前輩風流逺惟公尚復存此心無限量所得有淵源眷¶
奨深宸扆聲名重諫垣平生經世志已矣復何言¶
壮嵗從澹泊猶餘味道心今朝嘆流落羇旅老侵㝷庾¶
嶺暮雲合釣臺秋水深向來逰歴處千載只如今¶
<pb:KR4d0140_WYG_003-16b>¶
憲府叨新渥京華㑹卜居迂踈慙𤨏𤨏許與獨渠渠醻¶
唱看遺墨漂零送輤車他年桐水上雪涕更躊躇¶
　　　樓朝議挽辭¶
金閨早通籍銀兎屢分符文采傾簪笏謳謡足袴襦聯¶
榮看子舍從養亦神都八十終天禄朋儕更有無¶
東南獨耆德湖海老門生未厭遺簪舊頻煩倒屣迎音¶
容忽𡨕漠嵗月又崢嶸夢入鄞江路依稀晚柝聲¶
　　　送呉師常¶
<pb:KR4d0140_WYG_003-17a>¶
呉君乆羇旅所至即為家傾倒賢人酒浮㳺仙客槎此¶
身惟願健萬事儘從他聞説今歸矣田園亦有涯¶
　　　送蕭德宏¶
孤嶼何時别雙溪累月留父兄安契濶庠序得優㳺宿¶
霧散初日春風乗去舟好看清汴水𣺌𣺌帶伊流¶
　　　送李季成¶
花入新年好傳觴日倚欄故人從此别春色更誰看灑¶
落餘篇翰芬芳識蕙蘭片㠶天際晚囘首獨江干¶
<pb:KR4d0140_WYG_003-17b>¶
　　　送李忠彦¶
留滯嗟為客而今始據鞍梅花春信早星斗夜堂寒此¶
别十分飲何時一笑歡勞生强半在見晚不須歎¶
　　　送德祥四首(借杜子/美首句)¶
天上張公子河間善最多三年種桃李萬室自絃歌北¶
闕今歸去斯民奈别何㑹将清禁月千里照嘉禾(縣之/西堂)¶
天上張公子同時桂籍人江湖嗟迹逺關塞獨情親鴻¶
鵠寜無志驊騮已絶塵音書憐舊好别後莫辭頻¶
<pb:KR4d0140_WYG_003-18a>¶
好去張公子依然别後深霜清風槭槭野曠馬駸駸奕¶
世皆榮問連枝復好音青雲多意緒寜復故人心¶
好去張公子離歌盡一尊朝廷方北顧父老惜南轅禦¶
侮從先志招擕亦舊恩須君對宣室為我折羣言¶
　　　挽元僧正¶
物外孤髙客人間九十春朋逰多有道學子略成塵仙¶
嶺浮雲散寒潭夜月新孤生長感愴先友更何人¶
　　　景城雜詩六首¶
<pb:KR4d0140_WYG_003-18b>¶
井邑遺孤壘漁樵尚幾家洪河散陵谷古塚入桑麻燕¶
子初經節蜂兒幾報衙此身天地内隨處是生涯¶
故國豈不好卑官良為貧驅馳萬里去憔悴九河濵亂¶
水纔通野幽花已繡春天公渾不惜乞與作詩人¶
藜藿晨昏外詩書寤寐間百年皆物役五斗愧身閒暖¶
日花争發春風鴈欲還杖藜俯清淺蕭颯鬢毛斑¶
誰道邊城逺春風也自來咿啞林鳥囀細碎野花開日¶
壓初晨霧龍驚昨夜雷郊原閒駐馬極目絶纎埃¶
<pb:KR4d0140_WYG_003-19a>¶
燕趙當南北關河獨鬱盤時平無戾氣嵗閏有春寒仰¶
禄家千里題詩思萬端危樓多晚照倚徧小欄干¶
氷雪初消凍關河已見春民居樂豐嵗吏隠是閒人黄¶
水魚偏美青帘酒亦醇吾生如有計五斗未為貧¶
　　　任夫人挽詞(宋國/保母)¶
榮養方南國安輿更北轅從容對孫子聞問及平反無¶
復承顔樂猶餘在耳言㑹看墳上栢千尺倚髙原¶
　　　寄兄長¶
<pb:KR4d0140_WYG_003-19b>¶
江上分擕日樽前聽我歌安居是非少㳺宦别離多陋¶
巷從顔子斯文續孟軻平生端有意嘆息自蹉跎¶
　　　寄三十九兄¶
伊昔初分袂于今幾度秋鵷行慙北闕鴈序憶南洲湖¶
海誰招隠塵沙獨倦㳺平生一樽酒好在謝公樓¶
　　　次韻兄長見示二首¶
拜命辭南國擕孥客上京塵沙驚老眼江海夢歸程釃¶
酒誰思我看雲頼有兄遥知倚欄嘯天濶暮潮平¶
<pb:KR4d0140_WYG_003-20a>¶
此境本無塵端居更可人林園稍成趣風月轉相親暇¶
日已卜築他年待乞身絶勝貪夢好臨老種松筠¶
　　　翁老過邑¶
百里絃歌地别來俄至今江山已陳迹桃李漫餘隂白¶
髪心猶壯清歌酒屢斟何妨鎮還往眷眷吏民心¶
　　　酬盧行之¶
緑分氷片碎金拂柳絲長臘雪猶含凍春風何太忙㑹¶
看鸎出谷不羡鴈隨陽誰憶江梅發風流八米郎¶
<pb:KR4d0140_WYG_003-20b>¶
　　　次陳留¶
裋褐驅羸馬依然寒氣侵春風官柳細紅日雪泥深藹¶
藹多佳氣飛飛亦好音寜辭去家逺魏闕舊馳心¶
　　　欵某大理墳¶
丹筆持平乆清時屬望深誰憐一坏土長負百年心舊¶
友多髙誼諸郎亦好音獨慚門下客流落但悲吟¶
　　　姨母薛夫人挽詞¶
不獨相君子仍聞教子功安輿四方外色養百年中隴¶
<pb:KR4d0140_WYG_003-21a>¶
畝唯先樹江湖獨轉蓬凋零驚母黨涕淚落秋風¶
　　　趙表姪出先德彦章詩巻¶
晚路嗟流落長時任鬱陶故人今地下新句出兒曹野¶
潤春風早霜清夜月髙杯盤舊行樂江水日滔滔¶
　　　和陳澤民見寄¶
渉世真堪笑論交愧未忘先生已髙遁賤子尚他鄉簿¶
領三年夢塵沙兩鬢霜扁舟歸未得春水滿横塘¶
　　　逗曉¶
<pb:KR4d0140_WYG_003-21b>¶
逗曉復籃輿平田細路迂村墟元闃寂籬落更蕭踈吠¶
犬行隨客癡童喚覷渠從來喜淳朴况復野人居¶
　　　海上¶
江濶渾無際潮平更不流魚龍方鼓躍鳬鴨共沉浮别¶
岸多雲樹斜陽一釣舟蓬萊如可到當與子同逰¶
　　　和左經臣移居¶
暑往衣仍葛秋來甑尚塵北宫尤養勇東郭故安貧去¶
國經時乆臨江卜築新未能供禄米愧爾少陵人¶
<pb:KR4d0140_WYG_003-22a>¶
　　五言排律¶
　　　王義夫召飯鼇山亭詩¶
海上聞三島人間占幾州孤城臨鳥道雄構壓鼇頭縹¶
緲層軒外縈紆一徑幽鳴琴常有暇飛蓋許同逰平野¶
連天濶洪河遶塞流清風驅酷暑畏日得新秋麥破銀¶
絲浄茶烹玉蘂浮官聨慙蹇淺恩紀獨綢繆牢落登髙¶
賦驅馳為食謀從公時晤語不復歎淹留¶
　　　寄劉元禮¶
<pb:KR4d0140_WYG_003-22b>¶
東郡趨鋒召西廱振羽儀微言元自得夫子更誰師文¶
物今為盛賢能衆不遺秋風看鵰鶚碧海盡蛟螭妙選¶
追前輩髙標照一時綵衣供戯樂絳帳欲歸遲念昔羣¶
居盛論文非我私艱難良自信出處不無疑騏驥方千¶
里鷦鷯但一枝田園日牢落浩蕩故山期¶
