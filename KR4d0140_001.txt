# -*- mode: mandoku-view; -*-
#+TITLE: 橫塘集
#+DATE: 2015-08-24 23:56:09.841666
#+PROPERTY: ID KR4d0140
#+PROPERTY: BASEEDITION WYG    
#+PROPERTY: JUAN 卷一
<pb:KR4d0140_WYG_001-1a>¶
欽定四庫全書¶
　横塘集巻一　　　　　　宋　許景衡　撰¶
　　五言古詩¶
　　　題海山亭懷左經臣詩¶
去年登斯亭江山照尊俎眼中十年舊一笑便爾汝今¶
年登斯亭春風糝花絮故人渺天末雲海滯鱗羽尺素¶
相濡沫耿耿不我與壁間指舊題珠玉暗塵土良辰豈¶
易得陳迹空處所眷言繼髙韻寸縷慚織組嘉我二三¶
<pb:KR4d0140_WYG_001-1b>¶
子肴核佐玉醑歡然為傾倒落日爭起舞丈夫貴適意¶
窮逹付出處洛陽真小兒顧慕涕如雨江流無日夜而¶
此獨不去何須數嵗月俯仰亦今古¶
　　　食筍¶
山中春物早霏紅亂桃杏霜筠固自如挺立萬夫整蟄¶
雷走狂鞭迸地驚脫穎鮮華競時節露籜含朝景山家¶
窘口腹擷摘盡畦町林間忽斑斑一笑脱愁境呼兒且¶
朝飯縹緲度雲嶺海犀紛縱横荆玉燦光烱士生得所¶
<pb:KR4d0140_WYG_001-2a>¶
適藜藿厚五鼎膏粱誰不飽去去多僥倖¶
　　　康師見訪於竹閣因師臣師同賦問訊元老人¶
道人樂巖栖泉石厭眼耳胡為一葉舟汎汎西湖水應¶
憐老居士巾屨困塵滓相從一笑頃茗盌浮雲蘂江天¶
正揺落秋色淡如洗宴坐俯層軒梢雲森鳯尾眷言東¶
溪老挺立萬夫偉平生海潮音巻舌付諸子維此岑邃¶
師道學究終始當年幾酬對萬法一彈指要當出新句¶
特用問興止江河有餘潤今我亦隨喜¶
<pb:KR4d0140_WYG_001-2b>¶
　　　贈袁州仰山簡長老¶
簡師本吾儒學佛見閫奥開心滌塵滓囘首棄巾帽飄¶
飄秋雲意凛凛霜柏操魚鼓屢陪衆林壑常寄傲十年¶
棲仰山終日勤勸導欲酌清泠泉為爾沃炎燥欲揮智¶
慧劒戒爾逞貪暴迷途自多梗法岸豈易到惟知務引¶
抜仰不愧覆幬幽明雖難詰善否疑有報巖間湧寶塔¶
兹事誰為造琢削寜須班挽拽誰困奡一方競奔走萬¶
口盡諠噪守臣獻異狀天子錫嘉號鎮壓等衡嶽扶持¶
<pb:KR4d0140_WYG_001-3a>¶
壯大寶師乎良有得叟也無復道¶
　　　鄉㑹詩錢晉臣和韻謝之¶
流落湖海間十載苦卑濕生還亦何事猶未掃餘習天¶
葩發新句珠履追舊集和篇紛四來文采各熒熠轟鋐¶
金石動淒楚風雨急土風自難忘豈類南冠縶英英王¶
者後文武盛爵邑清深如古井短綆未易汲如何示同¶
好醉墨猶我及年來窮到底屋壁徒四立此行亦何幸¶
珠玉得屢挹騏驎委六轡萬里無險澀他年乘高車何¶
<pb:KR4d0140_WYG_001-3b>¶
人猶戴笠¶
　　　登清勝堂呈長兄¶
幽居在山腰斯堂近山頂松竹𤨏隂翳軒窻闢光炯先¶
生為題榜醉墨重九鼎登臨屬秋半揺落江山迥獨鳥¶
㸃晴空斜陽亂㠶影相將舉網去鳴榔盡漁艇含情寓¶
毫端羞澁對清景却憶初來時積雪照髙嶺餘香舞寒¶
梅芳意萌野杏英英座中客玉樹凌風並天涯歎淪落¶
誰使脱陷穽愴然撫陳迹曉夢驚初醒年來飽經事百¶
<pb:KR4d0140_WYG_001-4a>¶
念欲灰冷君恩等山嶽此意猶耿耿何當伸報効萬一¶
免罪𤯝杖屨時往來壺觴欲酩酊樊籠戢鴻鵠末俗多¶
蛙黽此心端不謬餘生亦何幸但恐主人瞋塵沙汙異¶
境¶
　　　朱君文拉逰浄明寺因迓張宰詩¶
火雲湧晴空矗矗盡竒巘午汗麾白雨俯仰無從遁招¶
提據髙岡萬木森偃蹇涼飈落氷雪爽籟發絲管朱侯¶
真好事十里過南坂憐我堕深甑相將振餘喘欄干俯¶
<pb:KR4d0140_WYG_001-4b>¶
屈曲巾屨容跣袒風苖翠浪翻海嶼青螺逺况兹接尊¶
酒笑語傾懷悃浮雲識醉歌彩羽驚檀板新涼知幾日¶
已覺秋風轉事業愧初心明時羞冗散主人勤使事暌¶
濶心不展雙鳬歸未歸紅日林梢晚¶
　　　還自南邑潮過不及渡因宿江上書所見¶
漫刺辭主人遲遲駕短轅郭外人煙晚雞犬自啾喧客¶
事足俯仰世塗多險艱行役亦云勞未抵浪拘纒潮汐¶
真無情歛去如絶絃解衣試槃礴旅鴈方聨翩天末線¶
<pb:KR4d0140_WYG_001-5a>¶
縷動鉦鼓俄闐闐稍㸔黄金盤呑吐洪濤間歘然洲渚¶
失浩蕩連雲天平生喜江海豈但眼界寛飄流二十載¶
齷齪百憂煎今夕復何夕玉壺俯人寰造物雖汝厄寜¶
不略汝憐清風一㠶去鼓柂餘髙眠佳處良在兹疇昔¶
勞永嘆¶
　　　成正仲水鄉秋興寄王履道惠然見示以此謝¶
　　　之¶
九河赴滄溟奔放日洶洶霖霪作秋潦散漫失邱壠孤¶
<pb:KR4d0140_WYG_001-5b>¶
城臨絶島狂瀾驚四擁鳬鷗散凌亂蛟鰐似矜寵微茫¶
天勢平蕩揺坤軸動田家栽一麥秋稼泥沙壅何能憂¶
卒歲廹此朝夕恐孤生寄卑濕五斗安闒茸飽聞逹人¶
觀未作窮途慟稍令裨危堤運土紛接踵河伯聊戱劇¶
爾軰嗟倥偬成侯北方秀筆力千鈞重新詩試模寫氣¶
奪洪濤湧英英幕下郎仡仡山西種何當一交鋒我亦¶
願助勇¶
　　　龍華馬舖懷盧行之去年邂逅¶
<pb:KR4d0140_WYG_001-6a>¶
去年南邑歸春風拂征轡相從一笑頃花卉方娬媚歳¶
月俯仰間還到經行地壁間舊詩句塵土日蒙閟老境¶
牽俗累節物揺鄉思歸歟悵何時與子同此味浮雲有¶
南北况乃為禄仕置之勿復論一醉了春事¶
　　　道樂安寄楊縣丞時可¶
猗蘭出衆草歳晚不可採幽幽澗底松獨立色不改成¶
都有雲昆逹識我所駭形骸判土木軒冕那能浼端懷¶
三釡養尚贊百里宰人方笑渠聾我獨悲衆瞶經行閶¶
<pb:KR4d0140_WYG_001-6b>¶
闔里指述紛穉艾愛之不可見暮色生寒靄一區已有¶
宅三徑可無待他年歸去來垂白㸔戱綵林園日成趣¶
雞犬亦自在囘㸔是非塲蠻觸誰勝敗收身要閑健肯¶
坐老病悔我亦釣横塘相望𣺌雲海¶
　　　寄左四十¶
小左真竒才童穉已頴悟讀書一十年胷臆日充饇時¶
時吐所有落筆不肯住長江呑巨壑白日破昏霧雄辭¶
何縱横妙理争發露驊騮始汗血萬里猶頃歩嗟嗟駑¶
<pb:KR4d0140_WYG_001-7a>¶
駘軰安用苦猜妬而我何為者江海乆飄寓得子稠人¶
中磊落真瑜璐文章豈易工識者尤難遇哀絃有三嘆¶
要非俗所諭往還幾歳月㑹面輒忘去蕭條抱膝吟浩¶
蕩登髙賦迷途子所憐正我欲到處我觀古人文何曽¶
事章句至音本澹泊太羮異凡具君㸔桃李花紛紛競¶
春莫終焉適衆口了不在紅素子兮更深探吾言亦其¶
粗¶
　　　寄左與言(時與家府/君逰天台)¶
<pb:KR4d0140_WYG_001-7b>¶
我公厭紛華早歳謝羈束卜居山水間山水長在目巉¶
巉吹臺髙灔灔横塘渌興來即杖屨往往混樵牧别來¶
二三載猨鶴悵幽獨歸心日揺揺夢繞湖山曲兒曹真¶
罪人志養非所欲留連州縣間折腰食斗粟世途苦多¶
礙公心亦煩蹙眷言慰公者蕭散惟林麓謝屐齒已蠟¶
陶巾酒初漉結束山家具提擕倩童僕遥知入山去野¶
飯乆不肉相見石橋側觸眼驚寒瀑殷勤清浄供煑茗¶
媚乾竺琖底亦薄相聊以眩聾俗桃谿仙洞府流水花¶
<pb:KR4d0140_WYG_001-8a>¶
䎘䎘二子去已久蟠桃知幾熟弔古一慨然新詩定相¶
屬英英太沖後壑壑崐山玉千言揮灑頃紙上龍蛇伏¶
聨鑣得所適山路忘重複我亦箇中人簿領方驅逐遥¶
望白雲飛此心尤躑躅羡子好心事愧我祇眠餗人生¶
行樂耳險澀戒川陸千金不垂堂萬里虞脱軸歡罷念¶
歸旋無貪華頂宿¶
　　　引泉示呉甥¶
淙淙玉溪泉曲折西亭隅飛流自噴薄白石浄如鋪雖¶
<pb:KR4d0140_WYG_001-8b>¶
無渫井禽亦有針頭魚豈知江河寛嘘沫自相濡况此¶
五六月萬物在洪鑪而我弄清淺𤨏碎珠玉俱泉兮且¶
勿流止此為我娯一出澗谷去人間供百需清者鑒鬚¶
眉濁者混泥塗江湖尚或爾而况溝與渠寄語山中人¶
所養當何如¶
　　　浮屠二首¶
浮屠有沖衍少小已雋偉身雖束異敎性實嗜書史千¶
言揮灑頃妙語如飜水嗟嗟静閣中斯人今已矣¶
<pb:KR4d0140_WYG_001-9a>¶
成象有至行既冠逃浮圖與遊何其多一一士大夫毛¶
髪不及&KR1678;破衲常如如軒檻已陳迹來者猶嗟吁¶
　　　小圓石屏¶
微風激寒波浩浩皺紋縠連山夾修徑約略露寒木何¶
人琢山骨拂拭溫如玉蒼蒼碧月様入手不盈掬此生¶
隨萬物何者斯為足要須指顧間一寄千里目¶
　　　石屏¶
嗟我官永寜天台祇兼驛如何三過雁未省一投屐豈¶
<pb:KR4d0140_WYG_001-9b>¶
無謫仙夢蕭散到泉石亦有山中詩淋漓堆醉墨當時¶
巧酬唱二左名藉藉戴子爾何為十載名山客自言石¶
橋下醉耳驚霹靂石橋富孫子一一粲珪璧希微小江¶
山妙盡丹青蹟憐我逸少徒念念岷峨適持此一拳許¶
已作千峯碧我生癡鈍殺兩眼眩白黒塵埃浪奔走簿¶
領隨戯劇何階探道要囘首謝形役琴書載扁舟歸卧¶
横塘側天台何必到去路饒荆棘端留石屏風種種自¶
可識¶
<pb:KR4d0140_WYG_001-10a>¶
　　　張仲共許惠吕研因成長句¶
英雄舊割據鼎業逐流水髙臺亦已傾况及分香婢鱗¶
鱗屋上瓦棄擲滿隣里鐫窪漫兒戯後世始稱美世人¶
攻翰墨好古惟兩耳何曽問珉玉枉却千金市豈知疊¶
口翁十指老泥滓追蹤千載後未易較彼此其質堅而¶
剛其膚膩而理澄泓秋水浄慘淡暮山紫要當奴鳯咮¶
何止友龍尾神工付黄壤人間能有㡬張侯金閨彦不¶
特河朔偉十年走澤潞百物盡糠粃惟有篋中珍左右¶
<pb:KR4d0140_WYG_001-10b>¶
配書史明光惟起草此獨塵埃裏嗟我方著書瓦礫著¶
獺髓慇懃桂籍舊許輟陶泓子學問已遺俗取舍期不¶
詭及物何可望姦諛誅既死¶
　　　南監還宅¶
野店飯童僕駐馬亦俄頃寒曰不相貸漸漸欹西嶺揮¶
鞭上馬去驚塵䝉四境客衣已䟱薄霜風作凄冷極目¶
去路長囘首煙村暝鳥雀飛棲定雞犬啾喧静新月當¶
馬頭踈林亂人影去去甘逺役遲遲復深省筋力疲往¶
<pb:KR4d0140_WYG_001-11a>¶
來歳月磨簿領雖云竊廩禄乃是蹈機穽戰栗當吏案¶
低囘傍公屏少年浪自重事業期台鼎棲棲裁一命泛¶
泛慙飄梗窮通宜有在賦予定誰秉矢詩寄幽嘆寂寞¶
寒夜永¶
　　　庚子歳作¶
我本山中人中年墮紛華祠庭罷香火還㝷舊生涯墟¶
曲分耆舊問勞仍咨嗟三徑日荒蕪歸來何晚耶亦既¶
謝父老低頭自吟哦人生各有役倦游即還家來者祇¶
<pb:KR4d0140_WYG_001-11b>¶
如許往者知奈何¶
　　　憶昨¶
憶昨秋風時持檄走東越棘圍𤨏深嚴蓮塘漾空闊嘉¶
與二三子雄辯探理窟清尊日從容髙堂俯軒豁思家¶
資善謔望逺嚴詩律海蚌割明瑩荆璞略玷缺雙瞳眩¶
丹青萬紙疊氷雪敢辭窮日力要使駑驥别誰憐今夜¶
裏還對中秋月當時席空堦清影數毛髪杯盤已零亂¶
浩歌彌激烈朋從𣺌湖海嵗月苦飄忽窮閻撫往事驚¶
<pb:KR4d0140_WYG_001-12a>¶
夢誰與説清砧送逸響寒螿共幽咽舊逰知誰在想見¶
賓筵設泠然廣寒宫共此白銀闕題名滿四壁世路非¶
一轍北軒風雨多長恐銀鈎脱¶
　　　白沙驛弔辛氏¶
劍溪激流湍狠石森戈殳劍山皆壁立小徑千盤紆行¶
人雖慎擇何者為夷塗我行岳灘上短亭臨路隅詩榜¶
紛四壁共傷辛氏姝辛公罷㑹稽歸舟挈妻孥驚濤觸¶
巨石十掌一息殂唯公倚敝篷脱命顛沛餘泥沙汙玉¶
<pb:KR4d0140_WYG_001-12b>¶
質波瀾漾羅襦草木為慘淡鷗鳬亦驚呼嬌魂逐流水¶
散漫何所如遺骸不盡獲亦有葬江魚千金不垂堂覆¶
轍戒後車爾死今四紀曽無復淪胥是身等浮雲變滅¶
只斯須在物茍有益寜辭死非辜沉江恥讒國人皆笑¶
三閭殺身以成仁聖言良不誣溺死豈爾志庸知非良¶
圖紛紛殖已利感歎獨躊躇¶
　　　和時可醇酎二首¶
聖賢須千鍾我豈箇中人焦枯展餘瀝好我已十分元¶
<pb:KR4d0140_WYG_001-13a>¶
戎鎮河朔憐此賤與貧不羡彼瀛州已有玉膏醇小槽¶
滴真珠霑餉無踈親但有坐上客誰問甑中塵豈學梁¶
父吟何時見陽春¶
勞生何擾擾百年今半塗是身等浮雲南北方自如青¶
衫憶初仕與公父子俱邂逅話疇昔恍恍一夢餘¶
　　　潛清室¶
世途溷塵土道人獨潛清隠几方丈間凜然玉壺氷湖¶
山自拱揖風月時將迎未能役濟勝乆客媿吾纓¶
<pb:KR4d0140_WYG_001-13b>¶
　　　書聽雨亭呈元老¶
無雨我掩耳有雨我不聞我豈妄人耶心手自紛紜老¶
人登斯亭聽否了不分前山忽震雷後山堆白雲¶
　　　别毛德修¶
張公鎮關南賓客多儁偉芝蘭已秀發父子作知已聖¶
人樂育才充庭皆濟濟仲也與計偕發軔已千里毛侯¶
東南特清澈分潄水並驅及春風聯璧驚都市麟鳯豈¶
無種貂蟬能有幾承家貴勲業可獨在書史自憐坐樗¶
<pb:KR4d0140_WYG_001-14a>¶
散所學慙簣止永懷勝已逰塵土濯清泚相從苦匆促¶
寫别亦狂斐離庭寒日暮目斷塵沙起¶
