# -*- mode: mandoku-view; -*-
#+TITLE: 橫塘集
#+DATE: 2015-08-24 23:56:09.972501
#+PROPERTY: ID KR4d0140
#+PROPERTY: BASEEDITION WYG    
#+PROPERTY: JUAN 卷七
<pb:KR4d0140_WYG_007-1a>¶
欽定四庫全書¶
　横塘集巻七　　　　　宋　許景衡　撰¶
　　制¶
　　　越王偲第八男乞特賜名可除右驍衛將軍制¶
朕惟祖宗明帝堯之峻徳以親睦九族積周家之忠厚¶
而本支百世慶流王邸克生多男肇頒爵命以為爾寵¶
蓋有國之常典非近屬之私恩矧吾叔父僉謂大雅之¶
不羣宜爾諸子咸知為善之最樂徃服訓辭永綏福履¶
<pb:KR4d0140_WYG_007-1b>¶
可¶
　　　越王偲第十二女可宗姬制¶
勅眷吾叔父為時賢王席餘慶於祖宗盛鍾愛於閨閫¶
爰稽邦典載錫恩章爾性禀靜貞習知淑慎服姆師之¶
訓見於夙成閱圖史之規庶幾克踐益崇懿徳允協令¶
名尚體眷懐永綏祉禄可¶
　　　宗子安止正任觀察使制¶
勅漢唐宗室子智略類有可稱者而朱虚江夏折衝禦¶
<pb:KR4d0140_WYG_007-2a>¶
侮卓然不羣著在史册後世稱慕焉具官某於皇家為¶
近屬於環尹為顯位而能持心樂易志在有為比縁冦¶
攘乗城扞守有夙夜之勞有司奏功朕用汝嘉進陟廉¶
車是為異數其益自勵於忠勇庶幾無愧於古人可¶
　　　通直郎向子扆除右衛將軍駙馬都尉制¶
勅具官某周詩之美王姬能致肅雍之化唐室之尚公¶
主必求文雅之流惟我國家稽古典禮若時下降宜舉¶
舊章以爾天資粹温人物秀整凡今故相孰如文簡之¶
<pb:KR4d0140_WYG_007-2b>¶
一門詒慶後昆時乃欽聖之餘澤擢居築館式重國姻¶
進秩副車參官環衛其益思於兢慎尚永對於恩榮可¶
　　　向子扆除正任刺史駙馬都尉制¶
勅㛰姻以時二南以基王化夫婦有義五典以叙人倫¶
屬嘉禮之告成䟽茂恩而進秩具官某風姿凝粹器宇¶
靖深生于勲徳之門習知詩禮之學眷貴主之下降㳙¶
榖旦以有行爛然車服之儀申以爵禄之寵粤從環尹¶
遥總守符進以才能當知選尚之意宜爾家室允資徳¶
<pb:KR4d0140_WYG_007-3a>¶
義之修徃復訓辭益光時譽可¶
　　　陳遘中山路安撫使制¶
勅師克在和方慎鎮綏之寄人惟求舊益隆注倚之私¶
乃眷老成申頒優渥具官某早以風幹寖被簡知敦郤¶
榖之詩書洊分閫寄師留侯之智勇灼著戰功屹若長¶
城䕶我方面屬兹易地還蒞舊封拊循兵民謹守疆圉¶
繄爾中山之重寛子北顧之憂可¶
　　　李邈依舊真定安撫使制¶
<pb:KR4d0140_WYG_007-3b>¶
勅自金人侵侮河朔用兵多士獻言莫先擇帥朕惟用¶
人在乎因任泛舉不如求舊於以底績不亦優乎具官¶
某以孝為忠寓文於武出守關塞持節西河威名灼著¶
邊人信服比膺柬求分閫全趙易鎮定武乃以親名自¶
列避而弗居是用申命俾仍舊服維我祖宗善馭將而¶
漢班超則善守邊撫育將士綏靖疆塲使敵人畏威而¶
逺遁惟爾勉之益勵乃績可¶
　　　郭奉世除集英殿修撰制¶
<pb:KR4d0140_WYG_007-4a>¶
朕惟盜賊竊發或稽天誅若守將得人則兇徒必獲以¶
爾奉世早以吏能見推多士出守髙宻政績可觀比者¶
逋卒狂悖侵擾吾民爾能提兵乗時掩擊斬獲之多至¶
于千數威名暴著達于予聞論撰集英士夫髙選不獨¶
旌爾之勞烈且以為四方守臣之勸焉益究壮猷以俟¶
褒陟可¶
　　　商守拙除直顯謨閣制¶
朕惟河朔比罹冦攘若守將得人則兇徒自潰以爾守¶
<pb:KR4d0140_WYG_007-4b>¶
拙精於刑名之學夙有平反之譽出臨便郡施設可觀¶
屬盜賊之竊發嚴壁壘而固守躬冒矢石至傷體膚而¶
能褁創督戰以全吾圉載惟忠藎良極嘆嘉其進直於¶
西清以表勸於北道勉惟竭節嗣有寵褒可¶
　　　郭琰陜西轉運副使兼制置解鹽使制¶
勅具官某解池滋息實佐邊費廼者任非其人公私告¶
病肆求能吏俾經理之爾琰早以風幹屢更使指蔚有¶
望實稱于搢紳其以册府論撰之職徃副關陜漕輓之¶
<pb:KR4d0140_WYG_007-5a>¶
事凡鹽澤之盈虛貿易之政令惟爾精講而力行之使¶
商賈流通邦計給足時乃之職可不勉哉可¶
　　　許髙可閤門宣賛舍人制¶
勅具官某賛朝儀于宸閤總憲禁于一路厥惟能吏乃¶
堪是選爾有幹材重以勇果自河以北今以命爾訓練¶
民兵驅逐盜賊使疆塲無擾而閭里妥安爾之職也徃¶
其懋哉可¶
　　　知威勝軍張堯佐可閤門宣賛舍人制¶
<pb:KR4d0140_WYG_007-5b>¶
勅具官某金兵内侵綿上闕守爾初臨孤壘安集驚擾¶
之餘僉謂有勞宜膺褒寵夫賛儀上閤而剖符邊州亦¶
武士之髙選也益懋勤績以對恩榮可¶
　　　劉錡除閤門宣賛舍人制¶
勅具官某賛儀上閤武選之要職也朕所慎擇今得其¶
人以爾錡名將之子能守家法乃者賜對便朝敷奏詳¶
明俾踐厥次是為優寵益思自勉以稱簡求可¶
　　　劉衍宣賛舍人制¶
<pb:KR4d0140_WYG_007-6a>¶
勅具官某賛儀上閤武士之要選爾以智畧見稱流輩¶
今以命爾徃參戎幕尚其自勉以趨功名之會副朕超¶
擢之意欽哉毋忽可¶
　　　朱靖等授官制¶
勅某等爾等各以勇鷙早𨽻軍籍積年有勞易官班禄¶
徃承新命益務忠勤可¶
　　　俞平等授官制¶
勅酒醴之政付諸有司爾等各以恪勤遂膺初命賞則¶
<pb:KR4d0140_WYG_007-6b>¶
優矣徃其勉哉可¶
　　　靳澤等授官制¶
勅爾等宿衛有年各能不懈以及入官之格其祗初命¶
益務忠勤可¶
　　　劉珪轉兩官制¶
勅具官某邊臣無守禦之備乃欲棄捐堡砦爾能固䕶¶
以全吾圉其功可録矣進官二等以為爾寵徃惟欽哉¶
可¶
<pb:KR4d0140_WYG_007-7a>¶
　　　倪臯等各轉一官制¶
勅具官某等酒醴之政付諸有司爾等各率乃職訖事¶
無曠進官一等以旌爾勞徃服欽哉益思来效可¶
　　　時孝悌轉一官制¶
勅具官某爾祗役于官服勞良久進官一等以録爾勤¶
徃其懋哉益圖報稱可¶
　　　蔣祖師等轉官制¶
勅具官某爾等蒞職外府能佐而長剡奏来上請録爾¶
<pb:KR4d0140_WYG_007-7b>¶
勞進秩茂恩徃其祗服可¶
　　　朱革轉兩官制¶
勅具官某爾頃為帥屬從軍兩河今録爾勞進官二等¶
徃其祗服益懋忠勤可¶
　　　成忠郎賀注轉兩官制¶
勅具官某捕冦尉職也能盡其職則懋功之賞朕亦何¶
愛焉乃者青冦嘯聚林莽爾能掩獲以靖里閭進官二¶
等以為在職者之勸可¶
<pb:KR4d0140_WYG_007-8a>¶
　　　崔廣等轉官制¶
勅具官某頃者金人侵擾邊壘爾等咸奮忠勇一掃烽¶
烟兵民帖然良以爾等能自竭也或進職上閤或増秩¶
一等以寵爾勞益思戰守之力尚有殊恩以俟後效可¶
　　　脩武郎趙思道轉官制¶
勅具官某廼者西戎擾塞下爾能自奮斬首却敵宜從¶
進秩以旌爾勞可¶
　　　祈立等轉官制¶
<pb:KR4d0140_WYG_007-8b>¶
勅敵師深入邦畿繹騷爾等各奮忠勤血戰却敵奏功¶
第賞超進厥官徃膺不次之恩益勵無前之勇可¶
　　　王子玘等轉一官制¶
勅具官某等羌戎犯順侵軼邊陲爾等身先士伍各有¶
斬獲進官一等以賞爾勞益勵忠勤以俟褒顯可¶
　　　李忠等各與轉官制¶
勅具官某戎騎侵軼爾等各有斬獲之功進秩之恩以¶
為爾寵徃其欽哉可¶
<pb:KR4d0140_WYG_007-9a>¶
　　　奉議郎宋晟轉一官制¶
勅具官某爾能修戎器部民兵以守衛王畿其勞亦可¶
録矣進官一等徃惟欽哉可¶
　　　向齋轉官制¶
勅具官某王師出塞破賊巢穴爾能力戰有功行間褒¶
進爾官以為將士之勸可¶
　　　王郅等轉一官制¶
忠以衛上人臣之節賞以勸功有國之權故髙爵厚禄¶
<pb:KR4d0140_WYG_007-9b>¶
非以茍私貴昵亦視其功之如何耳具官某早𨽻仕籍¶
久于器使或祗事上閤或列職禁省恪恭匪懈蔚有能¶
稱比因軍興區處纎悉有夙夜之勞進官一等為爾輩¶
寵各殫乃心以圖報稱可¶
　　　茹端轉官制¶
勅具官某爾以勇果從軍禦冦累功議賞併進厥官徃¶
其欽承益務報稱可¶
　　　劉良弼等轉三官制¶
<pb:KR4d0140_WYG_007-10a>¶
勅具官某等敵騎侵軼邊陲繹騷爾等各提孤軍力戰¶
拒敵功未就而忠有餘使者以聞朕用嘉嘆進官三等¶
以旌爾勤徃究壯圖以對殊寵可¶
　　　全端夫轉官制¶
勅覃慶渥澤實均在服而爾兄以改授為請於以見友¶
恭之義丕從厥志徃服茂恩可¶
　　　郭彦章等轉官制¶
勅具官某等廼者愚民嘯聚山谷爾等各奮忠勇俾即¶
<pb:KR4d0140_WYG_007-10b>¶
就擒今部使者列上功狀進官一等以旌爾勞徃服寵¶
榮益思報稱可¶
　　　權南豐廵檢髙騰因本寨兵級聶成等作亂勦¶
　　　殺淨盡轉一官制¶
勅具官某卒驕倡亂威不素行非一日之積也録爾倉¶
猝弭亂之功而略其不素訓整之罪可謂厚矣進官一¶
等其克欽承可¶
　　　馬燾轉一官制¶
<pb:KR4d0140_WYG_007-11a>¶
勅爾等各以勇果從事戎行簡募土豪襲繫冦賊載嘉¶
勤績進官一等益著来效以俟茂恩可¶
　　　武徳郎張仙等各轉二官制¶
勅具官某軍校狂悖驚擾兵民汝等各能掩捕俾即伏¶
法進官二等以旌智謀徃其懋哉益思後效可¶
　　　湯材等轉一官制¶
勅具官某敵騎侵軼爾等各有守禦之勞有司奏功進¶
秩一等勉脩職業以稱恩榮可¶
<pb:KR4d0140_WYG_007-11b>¶
　　　鄭宗孟轉官制¶
勅具官某齊冦竊發屬邑騷然爾率卒徒多所斬獲併¶
進爵秩以録爾功徃惟懋哉尚思来效可¶
　　　孫世詢等轉三官制¶
勅具官某逋卒狂悖侵擾旁邑爾等各能率先仕伍破¶
其巢穴剪除醜類並著戰功超遷三官是為殊寵益懋¶
忠勇以對恩榮可¶
　　　劉之才轉三官制¶
<pb:KR4d0140_WYG_007-12a>¶
勅具官某逋卒狂悖井邑騷然爾能躬帥其徒乗時斬¶
獲奏功来上超進三官益務忠勤尚有褒寵可¶
　　　龍安等轉官制¶
勅具官某爾等皆𨽻兵籍比縁脅從陷于非義而能以¶
忠勇自奮糾率其徒屏除首惡初雖失道卒能自新功¶
罪相除朕不終棄或擢居朝列或躐進武陛益思勉勵¶
以報不次之恩可¶
　　　髙景雲轉官制¶
<pb:KR4d0140_WYG_007-12b>¶
勅具官某文武一道也而或不能兼焉者非才不足學¶
不至耶以爾景雲早以詞藝聞于縉紳冊府宰屬更踐¶
滋久出守北州屬有邊警忠義不懾惟道是守捍禦有¶
方卒固吾圉録功進秩以寵爾勞徃其勉之以為文武¶
全材則朕汝嘉可¶
　　　王雄等轉官制¶
勅某官屬者逋卒侵擾冀方爾等能率其徒屏除斬獲¶
奏功第賞各進爾官以為忠勇之勸可¶
<pb:KR4d0140_WYG_007-13a>¶
　　　王彦轉一官制¶
勅具官某爾以彊勇躬督士伍翦除醜類以靖邑境進¶
官一等用旌爾勞徃服恩榮益勤乃職可¶
　　　全淵轉一官制¶
勅具官某爾等列職禁省屬當軍興招置強勇部勒衛¶
從有夙夜之勞第功来上進官一等以寵爾勤徃惟欽¶
哉以圖来效可¶
　　　董士良轉官制¶
<pb:KR4d0140_WYG_007-13b>¶
朕仰遵祖宗成憲刋正官制以禄左右之臣恩數寵章¶
於是為稱以爾士良從事禁闥恭謹不懈涉時久矣累¶
官至是抗章有稱願從彞制勉服新渥益思所以為報¶
者可¶
　　　張公濟等各轉一官制¶
勅具官某爾以强勇射藝絶倫進官一等以為武力之¶
勸徃其欽哉可¶
　　　士琛等轉官制¶
<pb:KR4d0140_WYG_007-14a>¶
勅金人大舉侵擾畿甸軍書奏報汝等有勞第功進級¶
徃其欽哉可¶
　　　康弼轉一官制¶
朕初嗣位均澤海内進秩文武之士以同邦家之休具¶
官某早以恪勤官于禁省祗事率屬蔚有能稱推此茂¶
恩遷秩一等益思矜慎以對寵榮可¶
　　　孟濤轉官制¶
勅具官某爾祗役樞府實掌軍書積日有勞宜推懋賞¶
<pb:KR4d0140_WYG_007-14b>¶
徃勤乃職以稱所䝉可¶
　　　趙昇等轉官制¶
勅具官某爾等各以武力宿衛有勞射藝中程宜膺懋¶
賞併進禄秩徃惟欽哉可¶
　　　趙明誠轉一官制¶
勅逋卒狂悖驚擾東州爾為守臣提兵帥屬斬獲為多¶
今録爾功進官一等翦除殘孽拊循兵民以紓朝廷東¶
顧之憂惟爾之職徃其懋哉可¶
<pb:KR4d0140_WYG_007-15a>¶
　　　曹格等轉官制¶
勅逋卒狂悖驚擾東州爾等能率其徒頗多斬獲併進¶
爾秩以寵忠勤徃惟懋哉以稱優渥可¶
　　　劉士通等轉兩資制¶
勅具官某頃者元帥摠戎河朔爾等有軍書奏報之勞¶
各命以官徃其祗服可¶
　　　張燾宣教郎制¶
勅具官某徃者敵兵侵軼近郊爰命樞臣總守衛之役¶
<pb:KR4d0140_WYG_007-15b>¶
而爾實預幕府贊畫居多今録爾功申命進秩然爾方¶
官中秘涵養器業以須世用則褒延之寵實肇自兹徃¶
惟懋哉以稱朝廷期待之意可¶
　　　林朝佐可承節郎制¶
勅具官某爾攝事逺邑督捕羣盜有司議賞進易武階¶
徃其欽承益務忠勇可¶
　　　李忠等補承信郎制¶
勅具官某金人入邉軍書奏報爾等有勞各命以官徃¶
<pb:KR4d0140_WYG_007-16a>¶
其欽服可¶
　　　郭元明補承信郎制¶
勅乃者逋卒迷而不復爾能道朝廷恩意俾之悔罪自¶
歸有司今録爾勞命官初等徃其祗服益思報効可¶
　　　南景仁可承信郎制¶
勅具官某爾以勇果從軍兩河畢事奏功宜膺初命祗¶
服寵奬益務公勤可¶
　　　孟涓等並合轉承信郎制¶
<pb:KR4d0140_WYG_007-16b>¶
勅某等樞臣總戎鎮撫北道爾等各𨽻帳下有奔走之¶
勞徃服初命益務忠勤可¶
　　　劉慤致仕合换武節郎制¶
勅具官某爾以恭慎列職禁省兹縁疾憊辭榮而歸易¶
秩武階永綏壽嘏可¶
　　　何志同復顯謨閣直學士制¶
勅朕纂受丕基均澤四海乃眷在服槩霑褒進之榮矧¶
吾邇臣宜申叙復之命具官某天資豈弟世濟忠嘉早¶
<pb:KR4d0140_WYG_007-17a>¶
被眷知進履華近比坐過誤既閲嵗時宜從曠恩稍還¶
舊物雖外司於真館尚益勵於逺圖可¶
　　　吳執中追復述古殿學士制¶
勅示好惡以正風俗録徃善以勸来者此為政之大方¶
而今日之先務也具官某有通變之才有特立之操博¶
聞精識洞達當世之務忠言讜論不撓羣枉之間受知¶
先皇再執邦憲排擊奸慝杜絶濫恩謂内侍擅權將有¶
意外之憂而新邊置郡徒耗海内之力至於花石之糜¶
<pb:KR4d0140_WYG_007-17b>¶
費後苑之滛巧慨然指陳多見開納雖清議所共與要¶
直道之弗容乃從左遷未幾淪謝精忠凛然不泯當宁¶
久而益思肆朕臨御屬兹艱難覽明哲之建言若蓍龜¶
之先兆是謂三代之遺直獨嘆九原之不作宜覃渥澤¶
追復秘殿英爽不昧服此恩榮亦使有志之士知朝廷¶
之於賢者猶不忘於泉壤也可¶
　　　宋伯友復官制¶
勅過眚有罰類從左授計期而還其官者哀矜之令典¶
<pb:KR4d0140_WYG_007-18a>¶
也矧在邇列其可後乎具官某早以時望久于器使更¶
踐省寺進登禁途平反庶獄有忠厚之譽詿誤降秩亦¶
既累年俾復舊次是謂茂恩其體予寛宥之意所以施¶
於汝者以之讞疑則刑清而民服矣尚勉之哉可¶
　　　周武仲復官制¶
勅具官某朕臨御之初均澤海内褒進文武之士俾同¶
邦家之休矧吾邇臣叙復之寵獨可後乎以爾比由時¶
望踐更器使司刑中省執憲南臺蔚有能稱著于士論¶
<pb:KR4d0140_WYG_007-18b>¶
坐法左授亦既累年屬兹慶賚悉還禄秩祗膺新渥益¶
勵逺圖可¶
　　　趙子淔復職制¶
勅具官某朕初臨御大賚天下無有疎昵咸被渥澤而¶
況嘗列侍從者乎以爾宗室之子幹敏有稱頃坐過差¶
鐫職次對屬兹覃慶宜賜寵章論撰冊府嚴奉祠庭是¶
為異恩徃其祗服可¶
　　　盧益等復職制¶
<pb:KR4d0140_WYG_007-19a>¶
勅朕纂受丕基大賚四海褒進文武之士俾同家邦之¶
休矧在邇聨宜膺寵叙具官某早以時望揚于禁塗比¶
𨽻刑書載更嵗籥兹從新渥一洗宿愆其還西清次對¶
之班尚仍東州拊綏之寄勉服異數益勵逺圖可¶
　　　檀倬張志胡松年李璆高伯振復職制¶
勅具官某朕嗣位之初均澤海内褒進文武之士俾同¶
邦家之休矧在邇列宜膺寵叙以爾早被識擢亟踐華¶
要持橐禁路掌制詞掖坐法左授亦既累年屬兹新渥¶
<pb:KR4d0140_WYG_007-19b>¶
一洒宿負論撰秘殿嚴奉真祠是為殊恩徃其祗服可¶
　　　方孟卿張動等落職制¶
勅具官某轉輸六路以給中都常選才臣庶幾協濟爾¶
等各以時望屢更煩使而處畫乖剌濡留道塗舟師散¶
亡米粒朽腐豈不重負朕任屬之意哉宜罷直閤尚仍¶
漕事毋忘省循以補過自効可¶
　　　余深落觀文殿大學士依前特進致仕制¶
勅附下罔上久鬱人言置散投閒用伸邦憲不獨為人¶
<pb:KR4d0140_WYG_007-20a>¶
臣之常戒抑以示天下之至公具官某比以時名驟膺¶
器使宜盡瘁以體國乃懐利以事君附麗要權樹植黨¶
與言路抗疏觀望風㫖而横肆中傷詔獄窮姦灼見邪¶
慝而隂為道地訖從羣枉更踐要塗㕘預政機進登宰¶
席茍得尚容於居位不祥莫大於蔽賢凡所選除皆由¶
請囑寧復顧於公論唯知報於私恩當軸處中所操如¶
此庇民尊主斯言謂何亦既罷歸尚存體貌擁節旄於¶
將閫優餼廪於祠庭爾則擅以為榮人皆憤其非據兹¶
<pb:KR4d0140_WYG_007-20b>¶
覽引年之請亟推從欲之仁而宿負益彰清議弗置姑¶
鐫顯職俾即安居朝廷保全之恩於汝厚矣臣子省循¶
之念尚其勉哉可¶
　　　李丙落徽猷閣待制制¶
勅彰善癉惡以清風俗此有國所常行而今日之先務¶
也具官某早以文藝薦被任使不能自持比麗元惡雖¶
竊一時之寵而抱無窮之悔比嘗抆拭畀以中權而宿¶
愆益彰公論弗貸鐫職延閣徃司祠庭尚為寛恩毋忘¶
<pb:KR4d0140_WYG_007-21a>¶
内訟可¶
　　　李仲詢特落致仕差知濬州制¶
勅具官某以爾亷幹試吏有年旅力未愆遽爾謝事眷¶
惟濬州宜得良守大臣僉謀以汝名聞亟從退閒徃踐¶
厥次撫兵民備守禦汝之職也尚其懋哉可¶
　　　周敦禮等仍授職制¶
勅具官某爾等引年告去筋力未衰再錫官榮還𨽻仕¶
籍各勤乃職以對茂恩可¶
<pb:KR4d0140_WYG_007-21b>¶
　　　翁彦國落徽猷閣直學士制¶
有功則見知過眚則必罰此天下之至公也雖在邇列¶
朕不敢私焉具官某有政事之才有鎮撫之譽更踐中¶
外閲日滋久將漕六路宜優為之而舟師散亡米粒腐¶
敗豈措畫之弗早抑佐屬之弗力耶其鐫西清次對之¶
班尚仍東南餉餽之寄益圖後效以稱寛恩可¶
　　　黄鍔落直徽猷閣制¶
勅具官某士以潔亷自持而以勤瘁事國庶幾無負於¶
<pb:KR4d0140_WYG_007-22a>¶
名教爾持節一路則黷貨以媚權貴贊畫幕府則憚勞¶
而莫肯行雖爾善自為謀而朕獨安取此延閣清切非¶
爾所宜居也斥歸銓部徃務省循可¶
　　　皇甫僅降宫祠制¶
勅子之能仕父教之忠厥或不恭宜誰之責具官某祗¶
事禁省有年于此而羣小妄議既抵邦刑爾為其父獨¶
無失教之罰耶露章自劾姑示矜容斥從外官俾司真¶
館是為寛典無忘省循可¶
<pb:KR4d0140_WYG_007-22b>¶
　　　翁彦國等特降兩官制¶
勅具官某東南歲漕六百餘萬以給中都祖宗法度纎¶
悉備矣有司能率而行之則為稱職以爾等各以吏幹¶
見稱多士肆朕推擇俾使六路而措置或戾于法漕舟¶
濡滯米粒朽敗亦既薄罰而論者不汝貸也降秩二等¶
以責来效惟爾勉之以求合于祖宗成憲則朕豈以一¶
眚掩爾善耶欽哉無忽可¶
　　　武功大夫王宗禮降兩官制¶
<pb:KR4d0140_WYG_007-23a>¶
勅具官某爾列于有司而徇私託疾以曠厥職此法所¶
不容也姑從降黜以警在位毋忘循省庶幾補過可¶
　　　黄澤等降兩官制¶
勅官各有守若皆徇私託疾則有司之事廢矣可無罰¶
乎具官某等各以勞能踐更煩使謂宜盡瘁周旋厥職¶
乃以病諗至于再三茍可彊勉于公家何至誑欺而蘄¶
免降秩兩等不獨小懲且以警夫在位者可¶
　　　杜宣降官制¶
<pb:KR4d0140_WYG_007-23b>¶
勅具官某職教事而士卒媮惰射藝弗中程式宜誰之¶
責也薄示降黜往其省循可¶
　　　張見道等降官制¶
勅具官某比詔有司窮治僥倖籍其貲産以正邦憲爾¶
等方命漫弗欽承屬更赦宥姑從降秩之罰尚其省循¶
毋重後悔可¶
　　　宋㬇責授單州團練副使永州安置制¶
朕昭示好惡大判淑慝悉屏姦巧投畀遐荒不獨少清¶
<pb:KR4d0140_WYG_007-24a>¶
於仕籍庶幾大正於邦刑爾以浮薄之資席世家之舊¶
粤從卑冗依慿親黨出守節藩入貳禁省華除要職談¶
笑得之比縁奏禀稱造語言敢為面謾且陳已力徇私¶
背公嗟爾何至於此以無為有聞者為之憤然向覽彈¶
章姑從薄責而公論未允言者弗置其以散秩斥之荆¶
蠻服我寛矜毋忘循省可¶
　　　范夙特贈朝奉郎集英殿修撰制¶
勅具官某士之進説有忽於當時而見思於後日黯黮¶
<pb:KR4d0140_WYG_007-24b>¶
於平生而顯白於身後者固多矣念非録其徃善則何¶
以為後来之勸乎以爾為大臣子篤學好直憤宦者之¶
出使縁横斂而為姦慷慨有陳卒以貶死聞者惜之比¶
朕臨御亟誅首惡憮然興懐優爾卹典論撰秘殿士夫¶
清選爾尚不昧知遺志獲伸當釋然于泉下矣可¶
　　　曽燾贈官制¶
人臣死難朝廷卹典自一命以上無遺者矣又況於親¶
近者乎某官祗事禁省有年于兹扞衛乗城死于驚擾¶
<pb:KR4d0140_WYG_007-25a>¶
贈賻良渥以寵忠勤尚其有知服此休命可¶
　　　詹度祖母周氏特贈建安郡夫人劉氏特贈建¶
　　　康郡夫人制¶
勅國家有大慶則士大夫皆得叙封其親其於爵尊位¶
重則褒寵有至於再世三世所以加惠臣下而同其福¶
禄者不已厚乎此近古所未有也具官某祖母某氏躬¶
有懿徳作嬪慶門克相其夫以氣節自重辭榮早歲養¶
髙邱園積厚之施乃在諸子知名當世更踐要塗亦有¶
<pb:KR4d0140_WYG_007-25b>¶
爾孫以守邊鎻粤從小君進封大郡尚惟不昧以享此¶
休顯之明命可¶
　　　父文贈開府儀同三司制¶
勅孝子之事親也生則有養沒則有祭而國家之于多¶
士自通籍以上則又有追封之典焉盖方責其盡忠之¶
效則徇夫罔極之報者曷可巳哉某官父某詞藝之學¶
政事之林更踐中外茂著風績未究施設奄爾殂謝乃¶
克有子銜訓嗣事司吾邊鎻有守捍之功叙贈之秩巳¶
<pb:KR4d0140_WYG_007-26a>¶
躋二品兹用申命進同三司所以為泉壌之榮者極矣¶
則為其後者可不思稱所䝉哉可¶
　　　母何氏特贈榮國夫人制¶
勅凡人富貴其身則思顯其父母而國朝叙贈之典非¶
獨為死者之寵亦所以慰夫生者之情也某官母某氏¶
生于令族克配君子閫徳之懿實昌其家惟時慶嗣為¶
國連帥褒崇之命進封大邦尚惟淑靈享此休顯可¶
　　　故妻王氏特贈太原郡夫人制¶
<pb:KR4d0140_WYG_007-26b>¶
勅士之有勞于朝廷則不獨爵命其身而又褒崇其家¶
室故雖已徃亦預斯榮焉某官妻某氏温柔靜專来嫓¶
慶閥不幸夭折弗終顯榮其以小君追畀大郡尚克有¶
知享此休寵可¶
　　　妻劉氏可彭城郡夫人制¶
勅周衰法度廢名稱浸訛孔子患之為正名焉故邦君¶
之妻謂之夫人稱諸異邦則曰小君然非有懿行亦何¶
以稱此名哉具官某妻某氏婉娩温恭聞于族姻作配¶
<pb:KR4d0140_WYG_007-27a>¶
巨室克主饋事進封名城以正小君之號尚其祗服對¶
此榮稱可¶
　　　鄭成之故妻王氏贈越國夫人制¶
勅國家有大慶敷錫天下不間疎昵存沒咸被渥澤又¶
况於戚里之近屬哉具官某妻某氏柔靜温恭茂著閫¶
徳嬪于慶閥問譽藉甚降年不永弗究顯榮進封大邦¶
以賁泉壌淑靈不昧尚克享此休稱可¶
　　　席貢母趙氏特贈燕國夫人制¶
<pb:KR4d0140_WYG_007-27b>¶
勅觀其子之賢否則知其父母之所積而朝廷追榮之¶
典亦因其所積之厚薄以為爵命之崇卑具官某母某¶
氏生于令族蔚有淑聞来嬪慶門實昌其家克訓諸子¶
為時聞人持橐禁塗分閫帥路追榮之恩嘗啟大國兹¶
用申命改封全燕尚其有知以享此休顯之報可¶
